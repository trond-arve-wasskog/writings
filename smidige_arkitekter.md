# Arkitekter må bli smidige og jobbe smartere!
Det er i år 15 år siden det [smidige manifestet](http://www.agilemanifesto.org/iso/no/) ble skrevet. Selv om mange nå hevder at de jobber smidig, er det fortsatt mye som er preget av tankegods fra foreldede fossefalls-prosesser og en plan-build-run tilnærming til utvikling av programvare. Dette gjelder ikke minst arkitekter i vårt arbeid (TAW: Vårt arbeid? Rådgiving?) med etablering av arkitekturprosesser og konkrete arkitekturer.

Mange av oss (TAW: Kan funke greit retorisk å inkludere seg selv, men jeg synes ikke det flyr helt bra) er fremdeles preget av klassisk arkitekturarbeid. Vi er overbevist om at lang og god planlegging er det viktigste for å sikre suksess, selv om det gang på gang viser seg at dette ikke stemmer. 

Mange er fremdeles preget av klassisk arkitekturarbeid. Lang og grundig planlegging er det viktigste for å sikre suksess, selv om det gang på gang viser seg at dette ikke stemmer. Ved tidlig detaljering av arkitektur gjøres valg på det tidspunktet hvor man vet minst om faktiske behov, og dette fører sannsynligvis til feil eller i beste fall suboptimal arkitektur. Planleggingen er desverre ofte ensbetydende med å lage mye og omfattende dokumentasjon, fremfor å forstå behov og hensikt. Når denne dokumentasjonen så er skrevet skal den godkjennens i arkitekturfora, hvor det sitter personer med ulike perspektiv som alle skal bli enige før arkitekturen godkjennes. Det videre arbeidet med arkitekturen er preget av detaljstyring og kontrollmekanismer. En slik prosess for arkitekturutvikling er ikke overraskende tidkrevende, og arkitekturarbeidet krever lang kalendertid.


![lang planlegging gir ikke alltid et godt resultat](https://github.com/hartmann/writings/raw/master/bilder/god_planlegging.png) *bildet gjengitt fra [styggesting](http://styggesting.no)*

I tillegg til det omfattende arkitekturarbeidet har mange virksomheter med seg mye bagasje i form av gamle og rigide systemarkitekturer. Disse arkitekturene er tilpasset en tid hvor man ikke endret ting så ofte, og er gjerne etablert for å svare på utfordringer som ikke lenger er de viktigste i dag. Som om ikke arkitekturene i seg selv er utfordrende nok, så er de ofte realisert av applikasjoner preget av teknisk gjeld.

Kombinasjonen av tidkrevende arkitekturarbeid og rigide arkitekturer har gått relativt bra så lenge vi har tatt oss god tid og ikke endret ting så ofte. Men, som [Sir Ken Robinson](http://amzn.com/0143116738) sier: "The world is changing faster than ever in our history". (Får du nok ut av sitatet her; hva gir det at Ken sier det framfor deg selv?) Vi vet alle at ting endrer seg, og nå øker både forventning om endring og faktisk endring raskere enn tidligere. Forretningssiden og de som bestiller IT-systemer krever realisering av verdi tidlig, og er ikke lenger villig til å vente i månedsvis eller årevis før de får realisert verdi fra sin investering. Kanskje som et resultat av dette (kombinert med enkelte kostnadsoverskridelser) har flere tatt til orde for at de store prosjekters tid er forbi. Ikke minst har Jan Tore Sanner bekreftet dette når han under åpningen av Digitaliseringskonferansen 2015 påpekte at "De store prosjekters tid er forbi!" (TAW: Link til artikkel?).

I kravene om tidlig realisering av verdi og avskaffelse av prosjekter (i det minste de store (TAW: Link til Stein Inges artikkel?)) ligger det en forventing om at man skal levere arkitektur og funksjonalitet fortløpende og vi skal jobbe smidig. Så hva skal vi arkitekter gjøre da? Det enkle svaret på dette spørsmålet er at **vi må ta til oss den smidige essensen og endre praksisene våre**.

## Fokus på verdiskapning, sløsing og tilbakemelding fører til bedre arkitektur
Den smidige essensen kan være så mangt (TAW: Kan den det?), men jeg har lyst til å trekke frem tre ting som jeg tror er viktig og kan hjelpe oss som jobber med å innføre arkitekturprosesser eller utarbeider og etablerer konkrete arkitekturer. Disse tre tingene er verdiskapning, sløsing og tilbakemelding.

Når man jobber med arkitektur i en virksomhet må det alltid være tydelig hvilken verdi arkitekuren skal tilføre virksomheten. Det er med andre ord verdiskapningen som bør stå i fokus og være svaret på spørsmålet om hvorfor man etablerer en prosess eller utarbeider en arkitektur. Selv om arkitektur kan være nydelig og et kunstverk i seg selv, er det ikke arkitekturen i seg selv som gir verdi. Arkitekturprosesser og arkitektur er kun et middel for å sikre verdiskapning for virksomheten som helhet.

De gamle arkitekturprosessene med manglende fokus på verdiskapning, men fokus på dokumentasjon og kontrollmekanismer er preget av sløsing. Både sløsing i form av skriving av unødig lange og unødvendige dokumenter, og sløsing av tid og ressurser i selve prosessen. Det er viktig å tenke igjennom ting før man begir seg ut på noe nytt, men det er selve planleggingen og tankeprosessen som er viktig og ikke nødvendigvis produksjonen av dokumentasjon. Det er ikke sikkert det er smartere å hoppe ut fra et stup selv om man har en stor dokumentbunke i hendene. Snarere tvert imot, det gjør at man faller raskere og mister muligheten til å holde seg fast i ting fordi hendene er opptatt. Desverre er det slik at det i "forprosjekter" og annen planlegging utarbeides mange arkitektur-artefakter som ingen noensinne ser på, eller som har uklar verdi for den endringen som skal gjennomføres. Når disse artefaktene i tillegg er lange og omfattende blir det vanskelig å få med seg essensen i arkitekturen, og det som virkelig er viktig.

I tillegg til produksjonen av dokumentasjon og arkitektur-artefakter er mange arkitekturprosesser preget av rigide kontrollmekanismer. Disse er innført for å "sikre kontroll" uten at de nødvendigvis hverken er kvalitetsfremmende eller sikrer realisering av verdi. I arbeidet med kvalitetssikring av arkitekturarbeid er det viktig å tenke på verdien som skal realiseres, hensikten med de ulike tiltakene man vurderer å innføre, og om de er med på å redusere sløsing.

Kontrollmekanismer som er etablert bidrar sjelden til hurtig tilbakemelding. Hurtig tilbakemelding på valg man foretar eller hypoteser man fremsetter har alltid vært en god ide, og dette har blitt popularisert i økende grad med fremveksten av Lean og Lean Startup. I store prosjekter og fossefalls-tilnærminger utarbeider man arkitekturen på et tidlig tidspunkt, men får ikke vite om den er feil før etter lang tid. Man bør derfor på et tidlig tidspunkt danne hypoteser om arkitekturen og verifisere eller avkrefte disse. Dette kan gjøres gjennom scenarie-gjennomganger, men en bedre måte er å teste det ut i praksis gjennom proof-of-concepts, spikes, eller bygge arkitekturen inkrementelt, iterativt og kontinuerlig slik at hver hypotese kan verifiseres i praksis. (TAW: Arkitektur-MVP, link til MVP-artikkelen til Thomas?)

## Etablering av praksiser som realiserer fokuset
Det holder ikke bare å fokusere på verdiskapning, sløsing og tilbakemelding. Vi må også ta i bruk praksiser som tar til seg disse verdiene. Dette gjør at vi må slutte med å skrive omfattende dokumentasjon lang tid i forveien som så godkjennes i arkitekturfora. Istedenfor må vi distribuere beslutningsevne, definere tydelig mål og visjon, utføre endringer stegvis og sikre at endringer er små og gjøres på riktig tidspunkt.

Kryssfunksjonelle team med beslutningsevne er mer effektive enn sentralisert beslutningsmyndighet i store fora. Teamene som utreder og realiserer arkitekturen sitter tett på problemstillingen som skal løses, og er derfor i stand til å raskt verifisere og prøve ut hypoteser om hvilken arkitektur som er best for å løse konkrete utfordringer og realisere verdi. Flere har vært opptatt av at team skal ha beslutningsmyndighet, men det holder ikke bare å ha myndighet. Teamet må også ha evnen til å ta gode beslutninger. Det vil si at de må ha den nødvendige kompetansen til å ta riktige beslutninger. For å unngå suboptimalisering i den totale arkitekturen til en virksomhet trenger teamet sannsynligvis bistand fra arkitekter utenfor teamet som har et helhetsperspektiv og ser den totale arkitekturen til en virksomhet. Det er arkitektens jobb å hjelpe teamet til å se dette helhetsbildet og støtte de i utformingen av arkitekturen og til å ta de riktige valgene. Ved å ansvarliggjøre teamene og gi de evenen til å ta beslutninger vil man få fornøyde team, gode beslutninger og en mer effektiv prosess.

For å styre arkiturarbeid i team eller andre endringsprosesser bør man starte med å etablere to overordnete visjoner som fungerer som ledestjerner. Disse er en forretningsmessig og en arkitekturmessig visjon som bidrar til at arbeid og beslutninger beveger virksomheten i riktig retning. Den forretningsmessige visjonen etableres først. Dette er en høynivå beskrivelse av det målet man ønsker å oppnå, hvilke områder av virksomheten som berøres av dette, hvilke prossesser som er de mest sentrale innenfor disse områdene og hva som kjennetegner områdene. Når den forretningsmessige visjonen er etablert kan man utarbeide en arkitekturvisjon som beskriver hva man trenger for å støtte forretningssiden. Man beskriver hvilke overordnete egenskaper arkitekturen bør ha, og hva slags type ["by-områder"](http://open.bekk.no/it-utvikling-tenk-byplanlegging-fremfor-husbygging) man trenger i arkitekturen. Det er forskjell på om man trenger en industrialisert sone hvor alt er effektivt, likt og strømlinjeformet eller om man trenger et villastrøk hvor alt er unikt og kan tilpasses det enkelte behov.

Når de overordnete visjonene er etablert kan man starte på veien mot disse. Det er viktig at man går denne veien stegvis både i  utformingen av arkitekturprosesser og konkrete arkitekturer. Dette skiller seg fra tidligere tider hvor man ofte gjorde en form for  "big-bang" realisering og innføring. Veien mot målet er på ingen måte rett, men svinger frem og tilbake etter hvert som man lærer underveis og uforutsette ting dukker opp. Selve visjonen og hensikten er derimot relativt stabile, og man jobber iterativt og inkrementelt mot denne i små steg.

Stegene på veien mot visjonene må både være små og komme på riktig tidspunkt. Endringer som skal utføres kan kun skje i kontekst av pågående arbeid, og vi må derfor få mest mulig ut av de tiltakene som er budsjettert og allerede ligger i porteføljen til virksomheten. Nå som de store prosjektene er avskaffet kan vi ikke lenger lage arkitektur eller arkitekturmessige endringer som krever store tiltak, prosjekter eller til og med programmer. Alle større endringer i arkitekturen må derfor gjøres gradvis og på de riktige tidspunktene. Arkitektur i en smidig kontekst hvor man leverer kontinuerlig er som en plante, den dyrkes frem over tid.

TAW: Verdt å nevne?
* http://agilemanifesto.org/iso/no/principles.html: De beste arkitekturer, krav og design vokser frem fra selvstyrte team. 
* Vi ønsker oss endringskapasitet. Hva gjør oss endringsdyktige? Tilbakemeldinger på alle områder, automatisering generelt og automatiserte tester spesielt. Trenger ikke å ta den så langt som onkel, men: http://butunclebob.com/ArticleS.UncleBob.ArchitectureIsaSecondaryEffect
* Kan mikrotjenester gjør oss mer endringsdyktige? Framfor sentral styring og koordinering har teamene full kontroll over sine mikrotjenester.
