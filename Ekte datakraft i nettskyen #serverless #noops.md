I boka [The Big Switch: Rewiring the World, from Edison to Google](http://www.computerworld.com/article/2534133/infrastructure-management/q-a--nicholas-carr-on--the-big-switch--to-cloud-computing.html) fra 2008 hevdet Nicholas Carr at dataindustrien var inne i en tilsvarende transformasjon som ved etablering av strømnettet for 100 år siden, da industrien faset ut egen energiproduksjon til fordel for elektrisk kraft fra nettet. Mer enn ti år etter at AWS lanserte EC2 og S3 som Infrastructure-as-a-Service, er tilgangen på ekte datakraft nå en realitet. _#Serverless_ tjenester i nettskyen er frikoblet fra servere og infrastruktur og fremstår som ren datakraft. Når man ikke lenger forholder seg til infrastruktur elimineres den tradisjonelle basisdriften; _#NoOps_. Dataindustrien går igjen bananas! Og det med god grunn!

# Serverless?
Aller først, to kjernepunkter:
* **_Serverless_-applikasjoner kjører fortsatt på datamaskiner**. Poenget er at hele infrastrukturen er usynlig for applikasjonen; den forholder seg kun til _serverless_-plattformen for å kjøre. Skalering og oppetid håndteres uten at man selv må legge til eller fjerne servere. Betaling baseres på faktisk bruk av tjenesten, eksempelvis tiden den bruker, antall kjøringer eller datavolum. 
* **_Serverless_ er kun mulig i nettskyen**. Joda, store virksomheter med sterke driftsmiljøer vil kunne etablere interne "_serverless_"-plattformer. _Men de må fortsatt håndtere infrastrukturen!!_ Dessuten er det vanskelig å se for seg hvordan interne driftsorganisasjoner skal konkurrere med de store nettskyplattformene; [Hvem kan konkurrere med AWS?](https://open.bekk.no/hvem-kan-konkurrere-med-amazon-web-services)?

## Function-as-a-Service (FaaS)
[AWS Lambda](https://aws.amazon.com/lambda/) er den mest kjente _serverless_-plattformen i kategorien _Function-as-a-Service (FaaS)_. Lambda-funksjonen er kun forretningslogikk implementert i Java, Node.js, C# eller Python. Den kan kjøres som resultat av hendelser i AWS-økosystemet, som svar på en forespørsel i en webapplikasjon eller utgjøre kjernefunksjonaliteten i _stream computing_ med Kinesis:
* [Jakten på fem tusen skatteberegninger i sekundet](https://open.bekk.no/jakten-pa-fem-tusen-skatteberegninger-i-sekundet) illustrerer sistnevnte variant med AWS DynamoDB, Kinesis og Lambda for skatteberegning.
* [Jakten på fem tusen KRYPTERTE skatteberegninger](https://open.bekk.no/jakten-pa-5000-krypterte-skatteberegninger) viser hvordan kryptering kan integreres med denne plattformen.
* [Referansearkitektur](https://github.com/awslabs/lambda-refarch-webapp) for en _Single Page App_ lastet fra AWS S3 med som spør direkte mot Lambda-funksjoner via API Gateway ([illustrasjon](https://s3.amazonaws.com/awslambda-serverless-web-refarch/RefArch_BlogApp_Serverless.png)).  

[Google Cloud Functions](https://cloud.google.com/functions/), [Azure Functions](https://azure.microsoft.com/nb-no/services/functions/), [IBM OpenWhisk](https://developer.ibm.com/openwhisk/) og [Auth0 Webtask](https://webtask.io/) er eksempler på FaaS-plattformer fra andre nettskyleverandører, og [Fission](http://blog.kubernetes.io/2017/01/fission-serverless-functions-as-service-for-kubernetes.html) ble nylig lansert som en FaaS-plattform på toppen av Kubernetes.

OpenWhisk og Fission er eksempler på FaaS-plattformer man kan kjøre på egen infrastruktur. Dette kan gi mening i en overgangsperiode der man eksperimenterer med og bygger kompetanse på plattformene eller har data og eksisterende systemer man integrerer med som ikke kan flyttes ut i skyen på kort sikt. Imidlertid bør dette benyttes som et steg på veien mot å ta i bruk skyen, ikke som en endestasjon for FaaS i virksomheten.

## AaaS, BaaS, CaaS...
Gode, gamle IaaS, PaaS og SaaS har blitt supplert med _altmulig_-as-a-Service. _Software-as-a-Service (SaaS)_ som Salesforce og Office 365 er de mest kjente eksemplene på, er forsåvidt driftede skytjenester, men SaaS-begrepet betegner primært produkter og hyllevare. Etterhvert som [alt tilbys som driftede skytjenester](https://en.wikipedia.org/wiki/As_a_service) vil _aaS_-begrepene miste mening. Her er imidlertid noen mer eller mindre etablerte kategorier:
* _AaaS - Authentication as a Service_ omfatter autentisering av brukere, multifaktor-autentisering, _Single Sign-On (SSO)_ og liknende (også kjent som _Identity-as-a-Service_ eller _IDaaS_). BEKK har eksempelvis tatt i bruk [Auth0](https://auth0.com/) for autentisering.
* _BaaS - Backend-as-a-Service_ gir web- og mobilapper tjenester for å lagring og prosessering, i tillegg til funksjonalitet for brukerhåndtering, integrasjon med sosiale medier, push-notifikasjon og andre standard tjenester.
* _CaaS - Containers-as-a-Service_ betegner typisk Docker-containere som abstraksjon for utrulling av applikasjoner, og tilbyr gjerne orkestrering av clustere, tjenesteoppslag, lastbalansering, _fail-over_ og liknende funksjonalitet. _CaaS_ kan ses på som en mellomting mellom PaaS og virtualisering med IaaS. [Kubernetes](https://kubernetes.io/) er den mest kjente orkestreringsplattformen, og de tre store nettskyleverandørene tilbyr _CaaS_ med henholdsvis [Google Container Engine](https://cloud.google.com/container-engine/), [Azure Container Service](https://azure.microsoft.com/en-us/services/container-service/) og [Amazon EC2 Container Service](https://aws.amazon.com/ecs/).

[Serverless Architectures av Mike Roberts (på Martin Fowlers blogg)](https://martinfowler.com/articles/serverless.html) gir en grundig gjennomgang av konseptene. *TODO* Men vær oppmerksom på at den mangler litt perspektiv og visjon; serverless vil sannsynligvis bli mer dominerende enn artikkelforfatteren gir inntrykk av.

## Driftede skytjenester (Managed cloud services)
En annen type _serverless_-plattformer er _driftede skytjenester_ eller _managed cloud services_. Dette er tjenester som støtter et spesifikt behov, der skyleverandøren står for basisdriften. Et utmerket eksempel er [Google BigQuery](https://cloud.google.com/bigquery/), som tilbyr et moderne datavarehus i nettskyen med et SQL-API for analyse. Som bruker av BigQuery har du ikke noe forhold til den underliggende infrastrukturen; Google Cloud Platform sørger for skalerbarhet og tilgjengelighet, og du betaler for bruk i form av lagring, _streaming inserts_ og spørringer. En slik driftet skytjeneste ville for eksempel passe som hånd i hanske når Skatteetaten skal etablere plattform for analyse og scoring; [Skatteetatens analyseplattform i Google Cloud](https://open.bekk.no/[skatteetatDataflowens-analyseplattform-i-google-cloud).

Et annet illustrerende eksempel er fra [Datainn](https://open.bekk.no/trafikkmeldinger-og-datainn) hos Statens vegvesen. Her benyttes Elasticsearch for lagring, søk og aggregering av mange milliarder hendelser som representerer kjøretøy som passerer målestasjoner på veinettet i Norge. Sommeren 2016 testet to BEKK-sommervikarer BigQuery (som alternativ til internt Elasticsearch-cluster) for å generere en kompleks rapport med mye data i. Selve oppsettet av spørringene og rapporten var rimelig rett fram etter litt knot med overføring av relativt store datavolumer. Testen viste at de samme aggregeringene og rapporten kunne kjøres på litt kortere tid i BigQuery. Og selv om det ikke er poenget, havnet disse kjøringene på gratiskvoten i BigQuery; stordata i norsk sammenheng er ikke nødvendigvis store for de store nettskyplattformene. Det overordnede funnet var at BigQuery sannsynligvis kan erstatte den interne Elasticsearch-riggen, i alle fall for rapportgenerering, og dermed la Google håndtere infrastruktur, skalering og oppetid.

[Amazon Simple Storage Service (S3)](https://aws.amazon.com/s3/) var kanskje det første eksemplet på en slik driftet skytjeneste, som tilbyr tilnærmet ubegrenset lagring med høy oppetid der man betaler for faktisk bruk. AWS tilbyr i dag en rekke driftede skytjenester, som [DynamoDB](https://aws.amazon.com/dynamodb/), [Kinesis](https://aws.amazon.com/kinesis) og [Rekognition](https://aws.amazon.com/rekognition/). En tjeneste som [Amazon Elasticsearch Service](https://aws.amazon.com/elasticsearch-service/) er en avart der man må forholde seg til CPU-instanser og minne for den driftede skytjenesten. De fleste tjenestene i Google Cloud Platform er også driftede skytjenester, eksempelvis [Cloud Dataflow](https://cloud.google.com/dataflow/) og [Cloud Machine Learning](https://cloud.google.com/ml/). Ikke minst er det verdt å nevne [Cloud Spanner](https://cloud.google.com/spanner/); en relasjonsdatabase som tilbyr både sterk konsistens, horisontal skalerbarhet og høy oppetid (les gjerne [Spanner, TrueTime and the CAP Theorem](https://research.google.com/pubs/pub45855.html)). De andre nettskyleverandørene som Microsoft (Azure) og IBM tilbyr også en rekke slike skytjenester.

Kjennetegnene for driftede skytjenester er at man ikke forholder seg til den underliggende infrastrukturen, at tilgjengelighet, redundans og skalering håndteres sømløst av skyplattformen, og man betaler for faktisk bruk. I lys av dette er for eksempel Amazon Elasticsearch Service en umoden skytjeneste. _Platform-as-a-Service_-varianter som [AWS Elastic Beanstalk](https://aws.amazon.com/elasticbeanstalk/) og [Azure App Service](https://azure.microsoft.com/nb-no/services/app-service/) når heller ikke helt opp ettersom man må forholde seg til underliggende ressurser som CPU og minne. Tilsvarende gjelder også for tjenester som [Google Container Engine (Kubernetes)](https://cloud.google.com/container-engine/) og [Heroku](https://www.heroku.com/). PaaS og CaaS kan gi enorm verdi og være bra valg i mange tilfeller, men de er ikke ekte _serverless_-plattformer.

## Mørke skyer på _serverless_-himmelen?
Det er flere innvendinger mot _serverless_, blant andre: *TODO Vegard:* Det var litt dårlig flyt akkurat rundt dette avsnittet. Kan du legge noe til på slutten, feks at selv om man har disse innvendingene er det ingen tvil om at Serverless er fremtiden og vil få en sentral rolle i realisering av IT-tjenester fremover? Eller kanskje det bør flyttes til et annet sted i bloggposten? 
* **_Serverless_ er umodent**. Dette er åpenbart riktig, spesielt for FaaS-plattformer som AWS Lambda. Driftede skytjenester som AWS S3 og Google BigQuery har på den andre siden lang fartstid. Men vær uansett klar for rivende utvikling på området i tiden framover.
* **_Serverless_ låser deg til en proprietær plattform**. Dette varierer fra tjeneste til tjeneste. Eksemplet med [skatteberegninger](https://open.bekk.no/jakten-pa-fem-tusen-skatteberegninger-i-sekundet) viser hvor viktig det er å holde forretningslogikken fri for infrastruktur. Med et fåtall kodelinjer kunne den eksisterende Java-applikasjonen kjøres i AWS Lambda. Men det er uansett smart å ha en plan for migrering til en alternativ plattform, enten det gjelder prosessering eller flytting av data.
* **_Serverless_ gjør utvikling og debugging vanskelig**. Igjen vil dette variere fra tjeneste til tjeneste. Utviklere foretrekker å arbeide på egen datamaskin; manglende innsyn og verktøy i utviklings-, test- og produksjonsmiljøer gjør utvikling og feilsøking  vesentlig vanskeligere. Regn derfor med at utviklingsarkitekturen, verktøystøtten og logging/overvåkning for _serverless_-plattformene vil være førsteprioritet for skyleverandørene. TODO Eks AWS Lambda
* **_Serverless_ gir dårlig forutsigbarhet på ytelse og andre kvalitetskrav**. TODO
* **_Serverless_ gjør at vi mister kontroll på infrastrukturen**. Ja. På samme måte som sagbrukene måtte pensjonere [oppgangssaga](https://no.wikipedia.org/wiki/Oppgangssag) til fordel for elektrisk kraft, vil vi måtte gi slipp på infrastrukturen.

# NoOps, LessOps, DifferentOps, DevOps
En ren _serverless_-løsning har ikke noe direkte forhold til infrastruktur som maskinvare, operativsystem eller nettverk. Dette har ført til _NoOps_-begrepet; _når det ikke lenger er noe å drifte, trengs heller ikke drift_. Påstanden er helt korrekt _for basisdrift_; å restarte servere, oppgradere maskiner og nettverksutstyr, i det hele tatt holde den fysiske infrastrukturen i gang er ikke lenger nødvendig. Eller, for å være mer presis; dette håndterer nettskyleverandøren slik at brukeren av _serverless_-plattformen istedet forholder seg til APIer og SLAer.

[Enkelte i DevOps-miljøet har reagert kraftig på NoOps-begrepet](https://devops.com/noops-devops-disaster-waiting-happen/). Den delen av DevOps-miljøet som i stor grad driver med automatisering av infrastruktur, IaaS og virtualisering har grunn til å skjelve i buksene med tanke på sin investering i kompetanse og verktøy. Men DevOps dreier seg om mye mer enn infrastruktur og basisdrift. Applikasjoner skal fortsatt utvikles, testets, versjoneres og releases uten nedetid med en automatisert utrullingskanal. Tjenestene må overvåkes, feil må logges, analyseres og rettes. Den snart tre år gamle [modenhetsmodellen for kontinuerlig leveranse](https://open.bekk.no/a-maturity-model-for-continuous-delivery) har kun enkelte infrastruktur-spesifikke poenger, som _Infrastructure as code_ (der intensjonen forøvrig er like gyldig for _serverless_; at man skal ha full kontroll på kjøretidsarkitekturen sin).  DevOps dreier seg i dag om [kontinuerlig gevinstrealisering i et samarbeid mellom utvikling, drift, forretningssiden og sluttbrukerne](https://open.bekk.no/usrbizdevops), og om å [slutte med IT-prosjekter](http://open.bekk.no/slutt-med-it-prosjekter) til fordel for produktutvikling i et livssyklusperspektiv. 

NoOps understreker at det er på tide å slutte med basisdrift av egen infrastruktur og heller ta i bruk driftede skytjenester eller _serverless_-plattformer. Men applikasjonsdrift, overvåkning, kvalitetskontroll og feilretting vil ikke forsvinne. Noen bruker derfor heller begrepene _DifferentOps_ eller _LessOps_. DevOps-miljøet burde faktisk omfavne _serverless_-bevegelsen fordi den gjør at DevOps-målsetningene kan nås raskere og enklere.

# En titt i krystallkula
En person som er ubetinget skeptisk til å spekulere innenfor områder som brukernes faktiske behov og framtidig gjenbruk ved utvikling av programvare, burde sannsynligvis holde seg for god til å spå om framtida. Allikevel har jeg en sterk magefølelse for at _serverless_ og driftede skytjenester kommer til å dominere vår industri. Min favorittstrategikonsulent [Simon Wardley](https://twitter.com/swardley/status/799420770875277313) - han beskriver seg selv som en _recovering management consultant_ - bruker kart for å forstå historien, navigere samtiden og ta beslutninger om framtiden. I [Why the fuss about serverless?](https://hackernoon.com/why-the-fuss-about-serverless-4370b1596da0#.5acl5oj64) beskriver han overgangen fra 90-tallets monolitter på egen infrastruktur, via datakraft i nettskyen og mikrotjenester til funksjonsplattformer som AWS Lambda. Kjernen i artikkelen er at etterhvert som _serverless_-paradigmet uungåelig utvikler seg fra oppfinnelse til industrialisert produkt, vil man bli i stand til å _overvåke både kost og inntekt per funksjon_. Digitaliserte virksomheter som utnytter denne egenskapen vil være i en egen divisjon med tanke på å maksimere inntekt og minimalisere kostnader. Slike prosesser tar vanligvis 10-15 år ifølge Wardley (og minner om at AWS lanserte EC2 i 2006), så om kartet stemmer med terrenget vil _serverless_ være dominerende rundt 2025. 

_Serverless_ representerer overgangen til å konsumere ekte datakraft i nettskyen. Forvent at det skjer mye på dette området i månedene og årene framover og ikke vent til 2025 med å skrote møllehjulet, men forbered deg på fremtiden i dag! Her er noen artikler og ressurser som kan sette deg på rett spor:
* [Debunking Serverless Myths](https://read.acloud.guru/debunking-serverless-myths-cc329460d061#.83pe5gcs1) - Peter Sbarski
* [Managed services killed DevOps](https://techcrunch.com/2016/04/07/devops-is-dead-long-live-devops/)
* [Disruptive Serverless](https://medium.com/@PaulDJohnston/disruptive-serverless-ddb417ebdd15#.uly0g4htd)
* [Evolution of Business Logic from Monoliths through Microservices, to Functions](https://read.acloud.guru/evolution-of-business-logic-from-monoliths-through-microservices-to-functions-ff464b95a44d#.fi743u6lv) - Adrian Cockcroft ([tilhørende video fra microXchg 2017]( https://www.youtube.com/watch?v=ZgxZCXouBkY)).
* [Amazon is eating the software (which is eating the world)](https://hackernoon.com/amazon-is-eating-the-software-which-is-eating-the-world-738888fb9e82#.ofreimnvj) - Simon Wardley
* [Serverless Architectures on AWS](https://www.manning.com/books/serverless-architectures-on-aws?a_aid=serverless-architectures-on-aws&a_bid=145280de) - Bok av Peter Sbarski
* [Serverless Technologies & Architectures](https://github.com/ServerlessHeroes/serverless-resources)
* [Serverless Oslo](https://www.meetup.com/Serverless-Oslo/) - Meetup i Oslo
* [Serverlessconf](http://serverlessconf.io/) - Serverless-konferanser i London, New York, Tokya og Austin
